  瑜伽菩萨戒弟子、
虚空臧菩萨戒弟子、
  文殊菩萨戒弟子、
大随求菩萨戒弟子 如闻
(牛叉的title一定要长:)
据国图金藏pdf 录

解深宻經卷第一 盖

大唐三藏法师玄奘奉 詔譯

序品第一

如是我闻，一时，薄伽梵住㝡勝光曜，
七寳㽵嚴，放大光明，普照一𭃄。無邊
世界，无量方𫠦，妙餝閒列，周圎無際，
其量難測，超過三界𫠦行之䖏，勝出
世閒善根𫠦起，㝡極自在，淨識為相。
如来𫠦都諸大菩薩，衆𫠦雲集，无量
天龍(藥叉、健達縛、阿素洛、揭路茶、緊捺洛、牟呼洛伽、人、非人等，常所翼従廣大)法味
喜樂𫠦持，作諸衆生一𭃄義利，滅諸
煩𢙉，灾横緾垢，逺離衆魔，過諸㽵嚴
如来㽵嚴之𫠦依䖏，大𫝹慧行以為
𨔼路，大止妙觀以為𫠦乗，大空、無相、
無願解脫為𫠦入門，无量㓛德衆𫠦
㽵嚴，大寳花王衆𫠦建立，大宫殿中。
是薄伽梵㝡清淨𮗜，不二現行，趣無
相法，住於佛住，逮得一𭃄佛平等性，
到無障䖏，不可轉法𫠦行無𥃷，其𫠦
安立不可思議，𨔼於三世平等法性，
其身𣴑布一𭃄世界，於一𭃄法智无
疑滯，於一𭃄行成就大𮗜，於諸法智

    解深宻𦀰卷第一 第二張 盖字号

無有疑惑，凡𫠦現身不可分別，一𭃄
菩薩正𫠦求智，得佛无二，住勝彼岸
不相閒雜。如来解脫妙智究竟，證無
中邊佛地平等，極於法界，盡虛空性
窮未来際。𫤰無量大聲聞衆俱，一𭃄
調順，皆是佛子，心善解脫，慧善解脫，
戒善清淨，趣求法樂；多聞、聞持，其聞
積集；善思𫠦思，善說𫠦說，善作𫠦作；
捷慧、速慧、利慧、出慧、勝决擇慧、大慧、
廣慧及无等慧，慧寳成就；具足三明，
逮得一𭃄現法樂住；大淨福田，威儀
寂靜，無不圎滿；大忍柔和，成就無減，已善奉行
如来聖教。
復有无量菩薩摩訶薩，従種種佛土
而来集㑹。皆住大乗，𨔼大乗法，於諸
衆生其心平等，離諸分別及不分別
種種分別，摧伏一𭃄衆魔怨敵，逺離
一𭃄聲聞、獨𮗜𫠦有作意，廣大法味
喜樂𫠦持，超五怖畏，一向趣入不退
轉地，息一𭃄衆生一𭃄苦𢙉𫠦逼迫地，
而現在前。其名曰：解甚深宻意菩薩
摩訶薩、如理請問菩薩摩訶薩、廣慧菩薩摩訶薩、德
夲菩薩摩訶薩、勝義生菩薩摩訶薩、法涌菩薩摩訶薩、善清

    解深宻經卷苐一 苐三張 盖字号

淨慧菩薩摩訶薩、慈氏菩薩摩訶薩、觀自在
菩薩摩訶薩、𭦟殊室利菩薩摩訶薩，而爲上首。

解深宻𦀰勝義諦相品第二

尒時，如理請問菩薩摩訶薩，<即於佛前>問解甚深義
宻意菩薩言：「㝡勝子！言一𭃄法无二，一𭃄
法無二者，何等一𭃄法？云何爲無二？」解甚
深義宻意菩薩告如理請問菩薩曰：「善男
子！一𭃄法者，略有二種：一者、有爲；二者、无
爲。是中有爲，非有爲非無爲；无爲，亦非無
爲非有爲。」如理請問菩薩復問解甚深義
宻意菩薩言：「最勝子！如何有爲，非有爲非
無爲；无爲，亦非無爲非有爲？」解甚深義宻
意菩薩謂如理請問菩薩曰：「善男子！言有
爲者，乃是夲師假施𮘂句。𠰥是夲師假施
𮘂句，即是遍計所集、言辭所說；𠰥是遍計
所集、言辭所說，即是究竟種種遍計言辭
所說。不成實故，非是有爲。善男子！言无爲
者，亦墮言辭施𮘂。離有爲、无爲少有所說，
其相亦尒。然非無事而有所說。何等爲事？
謂諸聖者以聖智、聖見，離名言故，現等正
𮗜；即於如是離言法性，爲欲令他現等𮗜
故，假立名想謂之有爲。「善男子！言无爲者，
亦是夲師假施𮘂句；𠰥是夲師假施𮘂

    解深宻經卷苐一 苐四張 盖字号

句，即是遍計所集、言辭所說；𠰥是遍計所
集、言辭所說，即是究竟種種遍計言辭所
說。不成實故，非是無爲。善男子！言有爲者，
亦墮言辭。𮘂離无爲、有爲少有所說，其相
亦尒。然非無事而有所說。何等爲事？謂諸
聖者以聖智、聖見，離名言故，現等正𮗜；即
於如是離言法性，爲欲令他現等𮗜故，假
立名想謂之无爲。」尒時，如理請問菩薩摩訶
薩復問解甚深義宻意菩薩摩訶薩言：
「㝡勝子！如何此事彼諸聖者以聖智、聖見，
離名言故，現等正𮗜；即於如是離言法性，
爲欲令他現等𮗜故，假立名想，或謂有爲？
或謂无爲？」解甚深義宻意菩薩謂如理請
問菩薩曰：「善男子！如善幻師或彼弟子，住
四衢道，積集𭺛、礫、草、𫟒、木等，現作種種幻
化事業。所謂：象身、馬身、車身、步身，末尼、真
珠、琉璃、螺貝、璧玉、珊瑚，種種財、穀、庫蔵等
身。𠰥諸衆生愚癡、頑鈍、𢙣慧種類，無所曉
知，於𭺛、礫、草、𫟒、木等上諸幻化事，見已
聞已，作如是𫝹：『此所見者，實有象身、實
有馬身、車身、步身，末尼、真珠、琉璃、螺貝、
璧玉、珊瑚，種種財、穀、庫蔵身等。』如其所
見，如其所聞，堅固執着，隨起言說：『唯此

    解深宻経卷第一 苐五張 盖字号

諦實，餘皆愚妄。』彼於後時應更觀察。

「𠰥有衆生非愚非䤜，善慧種類，有𫠦
曉知，於𭂬、礫、草、𫟒、木等上諸幻化事，
見已聞已，作如是𫝹：『此所見者，無實
象身、无實馬身、車身、𡵯身，末𡰱、真珠、
琉璃、螺貝、璧玉、珊瑚，種種財、穀、庫蔵
等身；然有幻狀迷惑眼事。於中𤼲起
大象身想，或大象身𭅒別之想，乃至
𤼲起種種財、穀、庫蔵等想，或彼種類
𭅒別之想。』不如𫠦見，不如𫠦聞，堅固
執著，隨起言說：『唯此諦實，餘皆愚妄。』
為欲表知如是義故，亦於此中隨起
言說。彼於後時不湏觀察。「如是，𠰥有

.....
衆生是愚夫類，是異生類，未得諸聖
出世閒慧，於一𭃄法離言法性不能
了知；彼於一𭃄有為、无為，見已聞已，
作如是𫝹：『此𫠦得者，决定實有有為、
無為。』如其𫠦見，如其𫠦聞，堅固執著，
隨起言說：『唯此諦實，餘皆癡妄。』彼於
後時應更觀察。「𠰥有衆生非愚夫類，
已見聖諦，已得諸聖出世閒慧，於一
𭃄法離言法性如實了知；彼於一𭃄
有為、无為，見已聞已，作如是𫝹：『此𫠦

    解深𭔀𦀰卷苐一 苐六張 盖字号

得者，决定無實有為、无為。然有分別
𫠦起行相，猶如幻事迷惑𮗜慧，於中
發起為、無為想，或為、無為𭅒別之想。』
不如𫠦見，不如𫠦聞，堅固執著，隨起
言說：『惟此諦實，餘皆癡妄。』為欲表知
如是義故，亦於此中隨起言說。彼於後
時不湏觀察。「如是，善男子！彼諸聖者
於此事中，以聖智、聖見，離名言故，現
等正𮗜；即於如是離言法性，為欲令
他現等𮗜故，假立名想，謂之有為，謂
之无為。」尒時，解甚深義𭔀意菩薩，欲
重宣此義而說頌曰：
「佛說離言無二義，甚深非愚之𫠦行；
愚夫於此癡𫠦惑，樂著二依言戲論。
彼惑不定惑邪定，流轉極長生死苦；
復違如是正智論，當生牛羊等類中。」

尒時，法涌菩薩白佛言：「世尊！従此東
方過七十二殑伽河沙等世界，有世
界，名具大名稱；是中如來，號廣大名
稱。我於先日，従彼佛土發來至此。我
於彼佛土曽見一𠁅，有七萬七千外
道并其師首，同一㑹坐。為思諸法勝
義諦相，彼共思議、稱量、觀察、遍推求

    解深𭔀𦀰卷苐一 苐七張 盖字号

時，於一𭃄法勝義諦相，竟不能得。唯
除種種意解，別異意解，變異意解，㸦
相違背共𦥷諍論，口出矛𥎞，更相𥎞
已、刾已、𢙉已、壊已，各各離散。世尊！我
於尒時，𥩈作是𫝹：『如來出世，甚竒！希
有！由出世故，乃於如是超過一𭃄𡬶
思𫠦行勝義諦相，亦有通逹，作證可
得。』」說是語已。

尒時，世尊告法涌菩薩曰：「善男子！如是，如是！如汝𫠦說。我於超過一𭃄𡬶思勝義諦相，現等正𮗜；現等𮗜已，為他宣說、顯現、開解、施設、照了。何以故？我說：『勝義是諸聖者內自𫠦證；𡬶思𫠦行是諸異生展轉𫠦證。』是故，法涌！由此道理，當知勝義超過一𭃄𡬶思境相。[17][17]復次，法涌！我說：『勝義無相𫠦行；𡬶思但行有相境界。』是故，法涌！由此道理，當知勝義超過一𭃄𡬶思境相。[*]復次，法涌！我說：『勝義不可言說，𡬶思但行言說境界。』是故，法涌！由此道理，當知勝義超過一𭃄𡬶思境相。[*]復次，法涌！我說：『勝義絕諸表示，𡬶思但行表示境界。』是故，法涌！由此道理，當知勝義超過一𭃄𡬶思境相。[*]復次，法涌！我說：『勝義絕諸諍論，𡬶思但行諍論境界。』是故，法涌！由此道理，當知勝義超過一𭃄𡬶思境相。

「法涌！當知，譬如有人盡其壽量習辛苦味；於蜜、石蜜上妙美味，不能𡬶思、不能比度、不能信解。或於長夜由欲貪勝解諸欲熾火𫠦燒然故；於內除滅一𭃄色、聲、香、味、觸相妙遠離樂，不能𡬶思、不能比度、不能信解。或於長夜由言說勝解，樂著世閒綺言說故；於內寂靜聖默然樂，不能𡬶思、不能比度、不能信解。或於長夜由見聞𮗜知表示勝解，樂著世閒諸表示故；於永除斷一𭃄表示薩迦耶滅究竟涅槃，不能𡬶思、不能比度、不能信解。法涌！當知，譬如有人於其長夜由有種種我𫠦、攝受，諍論勝解，樂著世閒諸諍論故；於北拘盧洲無我𫠦、無攝受、離諍論，不能𡬶思、不能比度、不能信解。如是，法涌！諸𡬶思者，於超一𭃄𡬶思𫠦行勝義諦相，不能𡬶思、不能比度、不能信解。」

尒時，世尊欲重宣此義，而說頌曰：
「內證無相之𫠦行，不可言說絕表示，
息諸諍論勝義諦，超過一𭃄𡬶思相。」

尒時，善清淨慧菩薩白佛言：「世尊！甚奇！乃至世尊！善說！[01][01]如世尊言：『勝義諦相微細甚深，超過諸法一異性相，難可通達。』世尊！我即於此曽見一𠁅，有衆菩薩等正修行勝解行地，同一㑹坐，皆共思議勝義諦相與諸行相一異性相。於此㑹中，一類菩薩作如是言：『勝義諦相與諸行相都無有異。』一類菩薩復作是言：『非勝義諦相與諸行相都無有異；然勝義諦相異諸行相。』有餘菩薩疑惑猶豫，復作是言：『是諸菩薩，誰言諦實？誰言虛妄？誰如理行？誰不如理？』或唱是言：『勝義諦相與諸行相都無有異。』或唱是言：『勝義諦相異諸行相。』世尊！我見彼已竊作是𫝹：『此諸善男子愚癡、頑鈍、不明、不善、不如理行，於勝義諦微細甚深，超過諸行一異性相，不能解了。』」說是語已。

尒時，世尊告善清淨慧菩薩曰：「善男子！如是，如是。如汝𫠦說：『[02][02]彼諸善男子愚癡、頑鈍、不明、不善、不如理行，於勝義諦微細甚深，超過諸行一異性相，不能解了。』何以故？善清淨慧！非於諸行如是行時，名能通達勝義諦相，或於勝義諦而得作證。何以故？善清淨慧！𠰥勝義諦相與諸行相都無異者：應於今時一𭃄異生皆已見諦；[03][03]又諸異生皆應已得無上方便安隱涅槃；或應已證阿耨多羅三藐三菩提。𠰥勝義諦相與諸行相一向異者：已見諦者於諸行相應不除遣；𠰥不除遣諸行相者，應於相縛不得解脫；此見諦者於諸相縛不解脫故，於麁重縛亦應不脫；由於二縛不解脫故，已見諦者應不能得無上方便安隱涅槃；或不應證阿耨多羅三藐三菩提。

「善清淨慧！由於今時非諸異生皆已見諦；非諸異生已能獲得無上方便安隱涅槃；亦非已證阿耨多羅三藐三菩提。是故勝義諦相與諸行相都無異相，不應道理！𠰥於此中作如是言：『勝義諦相與諸行相都無異者。』由此道理，當知一𭃄非如理行，不如正理。

「善清淨慧！由於今時非見諦者於諸行相不能除遣，然能除遣；非見諦者於諸相縛不能解脫，然能解脫；非見諦者於麁重縛不能解脫，然能解脫；以於二障能解脫故，亦能獲得無上方便安隱涅槃；或有能證阿耨多羅三藐三菩提。是故勝義諦相與諸行相，一向異相，不應道理！𠰥於此中作如是言：『勝義諦相與諸行相一向異者。』由此道理，當知一𭃄非如理行，不如正理。

「[*]復次，善清淨慧！𠰥勝義諦相與諸行相都無異者，如諸行相墮雜染相，此勝義諦相亦應如是墮雜染相。善清淨慧！𠰥勝義諦相與諸行相一向異者，應非一𭃄行相共相，名勝義諦相。善清淨慧！由於今時勝義諦相非墮雜染相；諸行共相名勝義諦相。是故勝義諦相與諸行相都無異相，不應道理；勝義諦相與諸行相一向異相，不應道理！𠰥於此中作如是言：『勝義諦相與諸行相都無有異；或勝義諦相與諸行相一向異者。』由此道理，當知一𭃄非如理行，不如正理。

「[*]復次，善清淨慧！𠰥勝義諦相與諸行相都無異者，如勝義諦相於諸行相無有差別，一𭃄行相亦應如是無有差別。修觀行者於諸行中，如其𫠦見、如其𫠦聞、如其𫠦𮗜、如其𫠦知，不應後時更求勝義。𠰥勝義諦相與諸行相一向異者，應非諸行唯無我性、唯無自性之𫠦顯現，是勝義相。又應俱時別相成立，謂雜染相及清淨相。

「善清淨慧！由於今時一𭃄行相皆有差別，非無差別；修觀行者於諸行中，如其𫠦見、如其𫠦聞、如其𫠦𮗜、如其𫠦知，復於後時更求勝義。又即諸行唯無我性、唯無自性之𫠦顯現，名勝義相。又非俱時染淨二相別相成立。是故勝義諦相與諸行相都無有異、或一向異，不應道理！𠰥於此中作如是言：『勝義諦相與諸行相都無有異、或一向異者。』由此道理，當知一𭃄非如理行，不如正理。

「善清淨慧！如螺貝上鮮白色性，不易施設與彼螺貝一相異相。如螺貝上鮮白色性；金上黃色亦復如是。如箜篌聲上美妙曲性，不易施設與箜篌聲一相異相。如黑沈上有妙香性，不易施設與彼黑沈一相異相。如胡椒上辛猛利性，不易施設與彼胡椒一相異相。如胡椒上辛猛利性，訶梨[01][01]淡性亦復如是。如蠧羅綿上有柔軟性，不易施設與蠧羅綿一相異相。如熟酥上𫠦有醍醐，不易施設與彼熟酥一相異相。又如一𭃄行上無常性，一𭃄有漏法上苦性，一𭃄法上補特伽羅無我性，不易施設與彼行等一相異相。又如貪上不寂靜相及雜染相，不易施設[02][02]此與彼貪一相異相。如於貪上，於瞋、癡上，當知亦尒。如是，善清淨慧！勝義諦相不可施設與諸行相一相異相。

「善清淨慧！我於如是微細、極微細，甚深、極甚深，難通達、極難通達，超過諸法一異性相，勝義諦相現正等𮗜；現等𮗜已為他宣說、顯示、開解、施設、照了。」

尒時，世尊欲重宣此義，而說頌曰：
「行界勝義相，離一異性相；
𠰥分別一異，彼非如理行。
衆生為相縛，及[03][03]彼麁重縛；
要勤修止觀，尒乃得解脫。」

尒時，世尊告[04][04]長老善現曰：「善現！汝於有情界中，知幾有情懷增上慢，為增上慢𫠦執持故記別𫠦解？汝於有情界中，知幾有情離增上慢記別𫠦[05][05]解？」

[*]長老善現白佛言：「世尊！我知有情界中少分有情離[06][06]增上慢記別𫠦解。世尊！我知有情界中有無量無數不可說有情懷增上慢，為增上慢𫠦執持故記別𫠦解。

「世尊！我於一時住阿練𠰥大樹林中，時有衆多苾芻亦於此林依近我住。我見彼諸苾芻於日後分，展轉聚集，依有𫠦得現觀，各說種種相法，記別𫠦解。

「於中一類，由得蘊故、得蘊相故、得蘊起故、得蘊盡故、得蘊滅故、得蘊滅作證故，記別𫠦解。如此一類由得蘊故，復有一類由得𠁅故，復有一類得緣起故，當知亦尒。

「復有一類由得食故、得食相故、得食起故、得食盡故、得食滅故、得食滅作證故，記別𫠦解。

「復有一類由得諦故、得諦相故、得諦遍知故、得諦永斷故、得諦作證故、得諦修習故，記別𫠦解。

「復有一類由得界故、得界相故、得界種種性故、得界非一性故、得界滅故、得界滅作證故，記別𫠦解。

「復有一類由得𫝹住故、得𫝹住相故、得𫝹住能治𫠦治故、得𫝹住修故、得𫝹住未生令生故、得𫝹住生已堅住不忘倍修增廣故，記別𫠦解。如有一類得𫝹住故；復有一類得正斷故；得神足故；得諸根故；得諸力故；得𮗜支故，當知亦尒。

「復有一類得八支聖道故、得八支聖道相故、得八支聖道能治𫠦治故、得八支聖道修故、得八支聖道未生令生故、得八支聖道生已堅住不忘倍修增廣故，記別𫠦解。

「世尊！我見彼已[07][07]竊作是𫝹：『此諸長老依有𫠦得現觀，各說種種相法，記別𫠦解。當知彼諸長老，一𭃄皆懷增上慢，為增上慢𫠦執持故，於勝義諦遍一𭃄一味相，不能解了。』是故，世尊！甚奇！乃至世尊！善說！[08][08]如世尊言：『勝義諦相，微細、最微細，甚深、最甚深，難通達、最難通達，遍一𭃄一味相。』世尊！此聖教中修行苾芻，於勝義諦遍一𭃄一味相尚難通達，況諸外道。」

尒時，世尊告[*]長老善現曰：「如是，如是。善現！我於微細最微細、甚深最甚深、難通達最難通達，遍一𭃄一味相勝義諦，現正等𮗜；現等𮗜已，為他宣說、顯示、開解、施設、照了。何以故？善現！我已顯示於一𭃄蘊中清淨𫠦緣，是勝義諦。我已顯示於一𭃄𠁅、緣起、食、諦、界、𫝹住、正斷、神足、根、力、𮗜支、道支中清淨𫠦緣，是勝義諦。此清淨𫠦緣於一𭃄蘊中，是一味相、無別異相；如於蘊中，如是於一𭃄𠁅中，乃至一𭃄道支中，是一味相、無別異相。是故，善現！由此道理，當知勝義諦是遍一𭃄一味相。

「[*]復次，善現！修觀行苾芻，通達一蘊真如勝義法無我性已，更不𡬶求各別餘蘊、諸𠁅、緣起、食、諦、界、𫝹住、正斷、神足、根、力、𮗜支、道支真如勝義法無我性。唯即隨此真如勝義無二智為依止，故於遍一𭃄一味相勝義諦，審察趣證。是故，善現！由此道理，當知勝義諦是遍一𭃄一味相。

「[*]復次，善現！如彼諸蘊展轉異相，如彼諸𠁅、緣起、食、諦、界、𫝹住、正斷、神足、根、力、𮗜支、道支，展轉異相。𠰥一𭃄法真如勝義法無我性亦異相者，是則真如勝義法無我性亦應有因，従因𫠦生。𠰥従因生應是有為，𠰥是有為應非勝義，𠰥非勝義應更𡬶求餘勝義諦。善現！由此真如勝義法無我性，不名有因，非因𫠦生，亦非有為，是勝義諦，得此勝義更不𡬶求餘勝義諦。唯有常常時、恒恒時，如來出世、𠰥不出世，諸法法性安立，法界安住。是故，善現！由此道理，當知勝義諦是遍一𭃄一味相。

「善現！譬如種種非一品類異相色中，虛空無相、無分別、無變異、遍一𭃄一味相。如是，異性、異相一𭃄法中，勝義諦遍一𭃄一[01][01]味相，當知亦[02][02]然。」

尒時，世尊欲重宣此義，而說頌曰：
「此遍一𭃄一味相，勝義諸佛說無異；
𠰥有於中異分別，彼定愚癡依上慢。」
[03][03]心意識相品第三

尒時，廣慧菩薩摩訶薩白佛言：「世尊！如世尊說：『於心意識祕𭔀善巧菩薩。』於心意識祕𭔀善巧菩薩者，齊何名為於心意識祕𭔀善巧菩薩？如來齊何施設彼為於心意識祕𭔀善巧菩薩？」說是語已。

尒時，世尊告廣慧菩薩摩訶薩曰：「善哉，善哉！廣慧！汝今乃能請問如來如是深義；汝今為欲利益安樂無量衆生，哀愍世閒、及諸天、人、阿素洛等；為令獲得義利安樂，故發斯問。汝應諦聽，吾當為汝說心意識祕𭔀之義。

「廣慧當知，於六趣生死彼彼有情，墮彼彼有情衆中，或在卵生、或在胎生、或在濕生、或在化生，身分生起，於中最初一𭃄種子心識成熟、展轉、和合、增長、廣大。依二執受：一者、有色諸根及𫠦依執受；二者、相名分別言說戲論習氣執受。有色界中具二執受，無色界中不具二種。

「廣慧！此識亦名阿陀那識。何以故？由此識於身隨逐執持故。亦名阿賴耶識。何以故？由此識於身攝受、藏隱、同安危義故。亦名為心。何以故？由此識色聲香味觸等積集滋長故。

「廣慧！阿陀那識為依止、為建立故，六識身轉，謂眼識、耳、鼻、舌、身、意識。此中有識：眼及色為緣生眼識，與眼識俱隨行，同時、同境，有分別意識轉。有識：耳、鼻、舌、身，及聲、香、味、觸為緣，生耳、鼻、舌、身識，與耳、鼻、舌、身識[04][04]俱隨行，同時、同境，有分別意識轉。廣慧！𠰥於尒時一眼識轉，即於此時唯有一分別意識，與眼識同𫠦行轉。𠰥於尒時二、三、四、五諸識身轉，即於此時唯有一分別意識，與五識身同𫠦行轉。

「廣慧！譬如大[05][05]瀑水流，𠰥有一浪生緣現前，唯一浪轉；𠰥二、𠰥多浪生緣現前，有多浪轉。然此瀑水自類恒流無斷無盡。又如善淨鏡面，𠰥有一影生緣現前，唯一影起；𠰥二、𠰥多影生緣現前，有多影起。非此鏡面轉變為影，亦無受用[06][06]滅盡可得。

「如是，廣慧！由似瀑流阿陀那識為依止、為建立故，𠰥於尒時有一眼識生緣現前，即於此時一眼識轉；𠰥於尒時乃至有五識身生緣現前，即於此時五識身轉。

「廣慧！如是菩薩雖由法住智為依止、為建立故，於心意識祕𭔀善巧。然諸如來不齊於此，施設彼為於心意識一𭃄祕𭔀善巧菩薩。廣慧！𠰥諸菩薩於內各別：如實不見阿陀那、不見阿陀那識；不見阿賴耶、不見阿賴耶識；不見積集、不見心；不見眼色及眼識；不見耳聲及耳識；不見鼻香及鼻識；不見舌味及舌識；不見身觸及身識；不見意法及意識；是名勝義善巧菩薩；如來施設彼為勝義善巧菩薩。廣慧！齊此名為於心意識一𭃄祕𭔀善巧菩薩；如來齊此施設彼為於心意識一𭃄祕𭔀善巧菩薩。」

尒時，世尊欲重宣此義，而說頌曰：
阿陀那識甚深細，一𭃄種子如瀑流，
我於凡愚不開演，恐彼分別執為我。





    解深宻經卷第三       盖
         大唐三蔵法師玄奘奉 詔譯
分別瑜伽品第六

尒時慈氏菩薩摩訶薩白佛言：「世尊！
菩薩何依何住，於大乗中修奢摩他、
毗鉢舍那？」佛告慈氏菩薩曰：「善男子！
當知菩薩法假安立，及不捨阿耨多
羅三藐三菩提願，為依、為住，於大乗
中修奢摩他、毗鉢舍那。」慈氏菩薩復
白佛言：「如世尊說四種𠩄縁境事：一
者、有分別影像𠩄縁境事；二者、无分
別影像𠩄縁境事；三者、事邊際𠩄縁
境事；四者、𠩄作成辦𠩄縁境事。於此
四中，幾是奢摩他𠩄縁境事？幾是毗
鉢舍那𠩄縁境事？幾是俱𠩄縁境事？」
佛告慈氏菩薩曰：「善男子！一是奢摩
他𠩄縁境事，謂无分別影像；一是毗
鉢舍那𠩄縁境事，謂有分別影像；二
是俱𠩄縁境事，謂事邊際、𠩄作成辦。」
慈氏菩薩復白佛言：「世尊！云何菩薩
依是四種奢摩他、毗鉢舍那𠩄縁境
事，能求奢摩他、能善毗鉢舍那？」佛告

    解深宻𦀰卷苐三 苐二張 盖字号

慈氏菩薩曰：「善男子！如我為諸菩薩
𠩄說法假安立，𠩄謂契𦀇、應誦、記別、
諷誦、自說、因縁、𨐫喻、夲事、夲生、方廣、
希法、論議。菩薩於此善聽、善受、言善
通利、意善𡬶思、見善通逹，即於如𠩄
善思惟法，獨𠁅空閑作意思惟。復即
於此能思惟心，内心相續，作意思惟。
如是正行多安住故，起身輕安及心
輕安，是名奢摩他。如是菩薩，能求奢
摩他。彼由獲得身心輕安為𠩄依故，
即於如𠩄善思惟法，内三摩地𠩄行
影像，觀察勝解捨離心相。即於如是
三摩地影像𠩄知義中，能正思擇、㝡
極思擇，周遍𡬶思、周遍伺察，𠰥忍、𠰥
樂、𠰥慧、𠰥見、𠰥觀，是名毗鉢舍那。如
是菩薩，能善毗鉢舍那。」慈氏菩薩復
白佛言：「世尊！𠰥諸菩薩縁心為境，内
思惟心，乃至未得身心輕安，𠩄有作
意，當名何等？」佛告慈氏菩薩曰：「善男
子！非奢摩他作意，是隨順奢摩他勝
解相應作意。」「世尊！𠰥諸菩薩乃至未
得身心輕安，於如𠩄思𠩄有諸法内
三摩地𠩄縁影像作意思惟，如是作

    解深宻𦀰卷苐三 苐三張 盖字号

意，當名何等？」「善男子！非毗鉢舍那作
意，是隨順毗鉢舍那勝解相應作意。」
慈氏菩薩復白佛言：「世尊！奢摩他道
𫤰毗鉢舍那道，當言有異？當言无異？」
佛告慈氏菩薩曰：「善男子！當言非有
異、非无異。何故非有異？以毗鉢舍那
𠩄縁境心為𠩄縁故。何故非無異？有
分別影像非𠩄縁故。」慈氏菩薩復白
佛言：「世尊！諸毗鉢舍那三摩地𠩄行
影像，彼𫤰此心，當言有異？當言无異？」
佛告慈氏菩薩曰：「善男子！當言无異。
何以故？由彼影像唯是識故。善男子！
我說識𠩄縁，惟識𠩄現故。」「世尊！𠰥彼
𠩄行影像，即𫤰此心無有異者，云何
此心𮟃見此心？」「善男子！此中無有少
法能見少法；然即此心如是生時，即
有如是影像顯現。善男子！如依善瑩
清淨鏡面，以質為縁𮟃見夲質，而謂
我𫝆見於影像，及謂離質別有𠩄行
影像顯現。如是此心生時，相似有異
三摩地𠩄行影像顯現。」「世尊！𠰥諸有
情自性而住，縁色等心𠩄行影像，彼
𫤰此心亦無異耶？」「善男子！亦无有異！

    解深宻𦀰卷第三 第四張 盖字号

而諸愚夫由顛倒𮗜，於諸影像，不能
如實知惟是識，作顛倒解。」慈氏菩薩
復白佛言：「世尊！齊何當言菩薩一向
修毗鉢舍那？」佛告慈氏菩薩曰：「善男
子！𠰥相續作意惟思惟心相。」「世尊！齊
何當言菩薩一向修奢摩他？」「善男子！
𠰥相續作意惟思惟无閒心。」「世尊！齊
何當言菩薩奢摩他、毗鉢舍那和合
俱轉？」「善男子！𠰥正思惟心一境性。」「世
尊！云何心相？」「善男子！謂三摩地𠩄行
有分別影像，毗鉢舍那𠩄縁。」「世尊！云
何无閒心？」「善男子！謂縁彼影像心，奢
摩他𠩄縁。」「世尊！云何心一境性？」「善男
子！謂通逹三摩地𠩄行影像，惟是其
識；或通達此已，復思惟如性。」慈氏菩
薩復白佛言：「世尊！毗鉢舍那凡有幾
種？」佛告慈氏菩薩曰：「善男子！略有三
種：一者、有相毗鉢舍那；二者、𡬶求毗
鉢舍那；三者、伺察毗鉢舍那。云何有
相毗鉢舍那？謂𥾑思惟三摩地𠩄行
有分別影像毗鉢舍那。云何𡬶求毗
鉢舍那？謂由慧故，遍於彼彼未善解
了一𭃄法中，為善了故，作意思惟毗

    解深宻𦀰卷苐三 苐五張 盖字号

鉢舍那。云何伺察毗鉢舍那？謂由慧
故，遍於彼彼已善解了一𭃄法中，為
善證得極解脫故，作意思惟毗鉢舍
那。」慈氏菩薩復白佛言：「世尊！是奢摩
他凡有幾種？」佛告慈氏菩薩曰：「善男
子！即由隨彼无閒心故，當知此中亦
有三種。復有八種，謂初靜𭞐乃至非
想非非想𠁅，各有一種奢摩他故。復
有四種，謂慈、悲、喜、捨，四無量中，各有
一種奢摩他故。」慈氏菩薩復白佛言：「
世尊！如說依法奢摩他、毗鉢舍那，復
說不依法奢摩他、毗鉢舍那。云何名
依法奢摩他、毗鉢舍那？云何復名不
依法奢摩他、毗鉢舍那？」佛告慈氏菩
薩曰：「善男子！𠰥諸菩薩隨先𠩄受𠩄
思法相，而於其義得奢摩他、毗鉢舍
那，名依法奢摩他、毗鉢舍那。𠰥諸菩
薩不待𠩄受𠩄思法相，但依於他教
誡教授，而於其義得奢摩他、毗鉢舍
那，謂觀青瘀及膿爛等，或一𭃄行皆
是无常、或諸行苦、或一𭃄法皆無有
我、或復涅槃𭺾竟寂靜。如是等類奢
摩他、毗鉢舍那，名不依法奢摩他、毗

    解深宻𦀰卷苐三 苐六張 盖字号

鉢舍那。由依止法得奢摩他、毗鉢舍
那，故我施設隨法行菩薩，是利根性；
由不依法得奢摩他、毗鉢舍那故，我
施設隨信行菩薩，是䤜根性。」

慈氏菩薩復白佛言：「世尊！如說縁別
法奢摩他、毗鉢舍那，復說縁惣法奢
摩他、毗鉢舍那。云何名為縁別法奢
摩他、毗鉢舍那？云何復名縁惣法奢
摩他、毗鉢舍那？」佛告慈氏菩薩曰：「善
男子！𠰥諸菩薩，縁於各別契𦀰等法，
於如𠩄受𠩄思惟法，修奢摩他、毗鉢
舍那，是名縁別法奢摩他、毗鉢舍那。
𠰥諸菩薩，即縁一𭃄契𦀰等法，集為
一團、一積、一分、一聚作意思惟：此一𭃄
法，隨順真如，趣向真如，臨入真如；隨
順菩提，隨順涅槃，隨順轉依，及趣向
彼，𠰥臨入彼。此一𭃄法，宣說無量无
數善法。如是思惟修奢摩他、毗鉢舍
那，是名縁惣法奢摩他、毗鉢舍那。」慈
氏菩薩復白佛言：「世尊！如說縁小惣
法奢摩他、毗鉢舍那，復說縁大惣法
奢摩他、毗鉢舍那，又說縁無量惣法
奢摩他、毗鉢舍那。云何名縁小惣法

    解深宻𦀰卷苐三 苐七張 盖字号

奢摩他、毗鉢舍那？云何名縁大惣法
奢摩他、毗鉢舍那？云何復名縁無量
惣法奢摩他、毗鉢舍那？」佛告慈氏菩
薩曰：「善男子！𠰥縁各別契𦀰，乃至各
別論義，為一團等作意思惟，當知是
名縁小惣法奢摩他、毗鉢舍那。𠰥縁
乃至𠩄受𠩄思契𦀰等法，為一團等
作意思惟，非縁各別，當知是名縁大
惣法奢摩他、毗鉢舍那。𠰥縁无量如
来法教，無量法句文字，无量後後慧
𠩄照了，為一團等作意思惟，非縁乃
至𠩄受𠩄思，當知是名縁无量惣法
奢摩他、毗鉢舍那。」慈氏菩薩復白佛
言：「世尊！菩薩齊何名得縁惣法奢摩
他、毗鉢舍那？」佛告慈氏菩薩曰：「善男
子！由五縁故當知名得：一者、於思惟
時，𠛴那𠛴那融銷一𭃄麁重𠩄依；二
者、離種種想得樂法樂；三者、解了十
方無𭅒別相无量法光；四者、𠩄作成
滿相應淨分无分別相，恒現在前；五
者、為令法身得成滿故，攝受後後轉
勝妙因。」慈氏菩薩復白佛言：「世尊！此
縁惣法奢摩他、毗鉢舍那，當知従何

    解深宻𦀰卷苐三 苐八張 盖字号

名為通達？従何名得？」佛告慈氏菩薩
曰：「善男子！従初極喜地名為通達；従
第三發光地乃名為得。善男子！初業
菩薩亦於是中隨𫝯作意，雖未可歎，
不應懈廢。」慈氏菩薩復白佛言：「世尊！
是奢摩他、毗鉢舍那，云何名有𡬶有
伺三摩地？云何名无𡬶惟伺三摩地？
云何名无𡬶無伺三摩地？」佛告慈氏
菩薩曰：「善男子！於如𠩄取𡬶伺法相，
𠰥有麁顯領受觀察，諸奢摩他、毗鉢
舍那，是名有𡬶有伺三摩地。𠰥於彼
相，雖无麁顯領受觀察，而有𢕄細彼
光明𫝹領受觀察，諸奢摩他、毗鉢舍
那，是名无𡬶惟伺三摩地。𠰥即於彼
一𭃄法相，都无作意領受觀察，諸奢
摩他、毗鉢舍那，是名无𡬶無伺三摩
地。「復次，善男子！𠰥有𡬶求奢摩他、毗
鉢舍那，是名有𡬶有伺三摩地。𠰥有
伺察奢摩他、毗鉢舍那，是名无𡬶惟
伺三摩地。𠰥縁惣法奢摩他、毗鉢舍
那，是名无𡬶無伺三摩地。」慈氏菩薩
復白佛言：「世尊！云何止相？云何舉相？
云何捨相？」佛告慈氏菩薩曰：「善男子！

    解深宻𦀰卷苐三 苐九張 盖字号

𠰥心掉舉或恐掉舉時，諸可厭法作
意及彼無閒心作意，是名止相。𠰥心
沉没或恐沉没時，諸可欣法作意及
彼心相作意，是名舉相。𠰥於一向止
道，或於一向觀道，或於𩀱運轉道，二
隨煩𢙉𠩄𭰏汙時，諸无㓛用作意，及
心任運轉中𠩄有作意，是名捨相。」慈
氏菩薩復白佛言：「世尊！修奢摩他、毗
鉢舍那諸菩薩衆，知法知義。云何知
法？云何知義？」佛告慈氏菩薩曰：「善男
子！彼諸菩薩，由五種相了知於法：一
者知名，二者知句，三者知文，四者知
別，五者知惣。云何為名？謂於一𭃄𭰏
淨法中，𠩄立自性想假施設。云何為
句？謂即於彼名聚集中，能隨宣說諸
𭰏淨義，依持建立。云何為文？謂即彼
二𠩄依止字。云何於彼各別了知？謂
由各別𠩄縁作意。云何於彼惣合了
知？謂由惣合𠩄縁作意。如是一𭃄惣
略為一，名為知法。如是名為菩薩知
法。「善男子！彼諸菩薩，由十種相了知
於義：一者、知盡𠩄有性；二者、知如𠩄
有性；三者、知能取義；四者、知𠩄取義；

    解深宻𦀰卷苐三 苐十張 盖字号

五者、知建立義；六者、知受用義；七者、
知顛倒義；八者、知无倒義；九者、知𮦀
𭰏義；十者、知清淨義。「善男子！盡𠩄有
性者，謂諸𮦀𭰏清淨法中，𠩄有一𭃄
品別邊際，是名此中盡𠩄有性。如五
數蕰、六數内𠁅、六數外𠁅，如是一𭃄。
「如𠩄有性者，謂即一𭃄𭰏淨法中，𠩄
有真如，是名此中如𠩄有性。此復七
種：一者、𣴑轉真如，謂一𭃄行無先後
性；二者、相真如，謂一𭃄法、補特伽羅
無我性及法无我性；三者、了別真如，
謂一𭃄行惟是識性；四者、安立真如，
謂我𠩄說諸苦聖諦；五者、邪行真如，
謂我𠩄說諸集聖諦；六者、清淨真如，
謂我𠩄說諸滅聖諦；七者、正行真如，
謂我𠩄說諸道聖諦。當知此中由𣴑
轉真如、安立真如、邪行真如故，一𭃄
有情平等平等。由相真如、了別真如
故，一𭃄諸法平等平等。由清淨真如
故，一𭃄聲聞菩提、獨𮗜菩提、阿耨多
羅三藐三菩提，平等平等。由正行真
如故，聽聞正法，縁惣境界勝奢摩他、
毗鉢舍那𠩄攝受慧，平等平等。「能取

    解深宻𦀰卷苐三 苐十一張 盖字号

義者，謂内五色𠁅、𠰥心、意、識及諸心
法。「𠩄取義者，謂外六𠁅。又能取義，亦
𠩄取義。「建立義者，謂器世界，於中可
得建立一𭃄諸有情界。謂一村田、𠰥百
村田、𠰥千村田、𠰥百千村田。或一大
地至海邊際，此百、此千、𠰥此百千。或
一贍部洲，此百、此千、𠰥此百千。或一四
大洲，此百、此千、𠰥此百千。或一小千
世界，此百、此千、𠰥此百千。或一中千
世界，此百、此千、𠰥此百千。或一三千大
千世界，此百、此千、𠰥此百千。或此拘
𦙁、此百拘𦙁、此千拘𦙁、此百千拘𦙁。
或此无數、此百無數、此千无數、此百
千无數、或三千大千世界無數、百千
𢕄塵量等，於十方靣无量無數諸器
世界。「受用義者，謂我𠩄說諸有情類，
為受用故，攝受資具。「顛倒義者，謂即
於彼能取等義，無常計常，想倒、心倒、
見倒。苦計為樂，不淨計淨，无我計我，
想倒、心倒、見倒。「無倒義者，𫤰上相違。
能對治彼，應知其相。「𮦀𭰏義者，謂三
界中三種𮦀𭰏：一者、煩𢙉𮦀𭰏；二者、
業𮦀𭰏；三者、生𮦀𭰏。「清淨義者，謂即

    解深宻𦀰卷苐三 苐十二張 盖字号

如是三種𮦀𭰏，𠩄有離繫菩提分法。
「善男子！如是十種，當知普攝一𭃄諸義。
「復次，善男子！彼諸菩薩，由能了知五
種義故，名為知義。何等五義？一者、遍
知事；二者、遍知義；三者、遍知因；四者、得
遍知果；五者、於此𮗜了。「善男子！此中
遍知事者，當知即是一𭃄𠩄知：謂或
諸蕰，或諸内𠁅或諸外𠁅；如是一𭃄。
「遍知義者，乃至𠩄有品類𭅒別𠩄應
知境。謂世俗故、或勝義故，或㓛德故、
或過失故，縁故，世故，或生、或住、或壊
相故，或如病等故，或苦集等故，或真
如、實際、法界等故，或廣略故，或一向
記故、或分別記故、或反問記故、或置
記故，或隱𭔀故、或顯了故：如是等類，
當知一𭃄名遍知義。「言遍知因者，當知
即是能取前二菩提分法，𠩄謂𫝹住
或正断等。「得遍知果者，謂貪、恚、癡永
断毗奈耶，及貪、恚、癡一𭃄永断諸沙
門果。及我𠩄說聲聞、如来𠰥共不共
世出世閒𠩄有㓛德，於彼作證。「於此
𮗜了者，謂即於此作證法中，諸解脫
智，廣為他說、宣揚、𨳩示。「善男子！如是

    解深宻𦀰卷苐三 苐十三張 盖字号

五義，當知普攝一𭃄諸義。「復次，善男
子！彼諸菩薩，由能了知四種義故，名
為知義。何等四義？一者、心執受義；二
者、領納義；三者、了別義；四者、𮦀𭰏清
淨義。善男子！如是四義，當知普攝一
𭃄諸義。「復次，善男子！彼諸菩薩，由能
了知[二->三]種義故，名為知義。何等三義？
一者、文義；二者、義義；三者、界義。
「善男子！言文義者，謂名身等。「義義當知復
有十種：一者、真實相；二者、遍知相；三
者、永断相；四者、作證相；五者、修𮊸
相；六者、即彼真實相等品𭅒別相；七者、
𠩄依能依相屬相；八者、即遍知等障
𥃷法相；九者、即彼隨順法相；十者、不
遍知等及遍知等過患㓛德相。「言界
義者，謂五種界：一者、器世界；二者、有
情界；三者、法界；四者、𠩄調伏界；五者、
調伏方便界。「善男子！如是五義，當知
普攝一𭃄諸義。」
慈氏菩薩復白佛言：「世尊！𠰥聞𠩄成
慧了知其義，𠰥思𠩄成慧了知其義，
𠰥奢摩他、毗鉢舍那修𠩄成慧了知
其義，此何𭅒別？」佛告慈氏菩薩曰：「善

    解深宻𦀰卷苐三 苐十四張 盖字号

男子！聞𠩄成慧，依止於文，但如其說，
未善意趣，未現在前，隨順解脫，未能
領受成解脫義。思𠩄成慧，亦依於文，
不唯如說，能善意趣，未現在前，轉順
解脫，未能領受成解脫義。𠰥諸菩薩
修𠩄成慧，亦依於文亦不依文，亦如
其說亦不如說，能善意趣，𠩄知事同
分三摩地𠩄行影像現前，𫽄順解脫，
已能領受成解脫義。善男子！是名三
種知義𭅒別。」慈氏菩薩復白佛言：「世
尊！修奢摩他、毗鉢舍那諸菩薩衆，知
法知義，云何為智？云何為見？」佛告慈
氏菩薩曰：「善男子！我无量門宣說智、
見二種𭅒別，𫝆當為汝略說其相。𠰥
縁惣法修奢摩他、毗鉢舍那𠩄有妙
慧，是名為智；𠰥縁別法修奢摩他、毗
鉢舍那𠩄有妙慧，是名為見。」慈氏菩
薩復白佛言：「世尊！修奢摩他、毗鉢舍
那諸菩薩衆由何，作意何等？云何除
遣諸相？」佛告慈氏菩薩曰：「善男子！由
真如作意，除遣法相及𫤰義相；𠰥於
其名及名自性无𠩄得時，亦不觀彼
𠩄依之相，如是除遣。如於其名，於句、

    解深宻𦀰卷苐三 苐十五張 盖字号

於文、於一𭃄義，當知亦尒。乃知於界    # 大正藏此处做: 乃至於界
及界自性无𠩄得時，亦不觀彼𠩄依
之相，如是除遣。」「世尊！諸𠩄了知真如
義相，此真如相亦可遣不？」「善男子！於
𠩄了知真如義中，都無有相，亦无𠩄
得，當何𠩄遣？善男子！我說了知真如
義時，能伏一𭃄法義之相，非此了達
餘𠩄能伏。」「世尊！如世尊說，濁水器喻、
不淨鏡喻、撓泉池喻，不任觀察自面
影相；𠰥堪任者，𫤰上相違。如是𠰥有
不善修心，則不堪任如實觀察𠩄有
真如；𠰥善修心，堪任觀察。此說何等
能觀察心？依何真如而作是說？」「善男
子！此說三種能觀察心，謂聞𠩄成能
觀察心，𠰥思𠩄成能觀察心，𠰥修𠩄
成能觀察心。依了別真如作如是說。」
「世尊！如是了知法義菩薩為遣諸相
勤修加行，有幾種相難可除遣？誰能
除遣？」「善男子！有十種相，空能除遣。何
等為十？一者、了知法義故，有種種文
字相；此由一𭃄法空，能正除遣。二者、
了知安立真如義故，有生滅住異性
相續隨轉相；此由相空及无先後空，

    解深宻𦀰卷苐三 苐十六張 盖字号

能正除遣。三者、了知能取義故，有𮨇
戀身相及我𭞙相；此由内空及无𠩄
得空，能正除遣。四者、了知𠩄取義
故，有𮨇戀財相；此由外空，能正除遣。五
者、了知受用義、男女承事資具相應
故，有内安樂相、外淨妙相；此由内外
空及夲性空，能正除遣。六者、了知建
立義故，有无量相；此由大空，能正
除遣。七者、了知无色故，有内寂靜解脫
相；此由有為空，能正除遣。八者、了知
相真如義故，有補特伽羅无我相、法
無我相，𠰥惟識相及勝義相；此由𭺾
竟空、无性空、無性自性空及勝義空，
能正除遣。九者、由了知清淨真如義
故，有无為相、無變異相；此由无為空、
无變異空，能正除遣。十者、即於彼相
對治空性，作意思惟故，有空性相；此
由空空，能正除遣。」「世尊！除遣如是十
種相時，除遣何等？従何等相而得解
脫？」「善男子！除遣三摩地𠩄行影像相；
従𮦀𭰏縛相而得解脫，彼亦除遣。善
男子！當知就勝說，如是空治如是相，
非不一一治一𭃄相。𨐫如无明，非不能

    解深宻𦀰卷苐三 苐十七張 盖字号

生乃至𦒳死諸𮦀𭰏法。就勝但說能
生於行，由是諸行親近縁故。此中道
理，當知亦尒。」
尒時，慈氏菩薩復白佛言：「世尊！此中
何等空是惣空性相？𠰥諸菩薩了知
是已，無有失壊於空性相，離增上𭞙？」
尒時，世尊歎慈氏菩薩曰：「善哉，善哉！
善男子！汝𫝆乃能請問如来如是深
義，令諸菩薩於空性相无有失壊。何
以故？善男子！𠰥諸菩薩於空性相有
失壊者，便為失壊一𭃄大乗。是故汝
應諦聽，諦聽！當為汝說惣空性相。善
男子！𠰥於依他起相及圎成實相中，
一𭃄品類𮦀𭰏、清淨遍計𠩄執相，𭺾
竟𫟨離性，及於此中都无𠩄得，如是
名為於大乗中惣空性相。」
慈氏菩薩復白佛言：「世尊！此奢摩他、
毗鉢舍那，能攝幾種勝三摩地？」佛告
慈氏菩薩曰：「善男子！如我𠩄說無量
聲聞、菩薩、如来，有無量種勝三摩地，
當知一𭃄皆此𠩄攝。」「世尊！此奢摩他、
毗鉢舍那以何為因？」「善男子！清淨尸
羅，清淨聞思𠩄成正見，以為其因。」「世

    解深宻𦀰卷苐三 苐十八張 盖字号

尊！此奢摩他、毗鉢舍那以何為果？」「善
男子！善清淨心、善清淨慧，以為其果。
復次，善男子！一𭃄聲聞及如来等，𠩄
有世閒及出世閒一𭃄善法，當知皆
是此奢摩他、毗鉢舍那𠩄得之果。」「世
尊！此奢摩他、毗鉢舍那能作何業？」「善
男子！此能解脫二縛為業，𠩄謂相縛
及麁重縛。」「世尊！如佛𠩄說五種繫中，
幾是奢摩他障？幾是毗鉢舍那障？幾
是俱障？」「善男子！𮨇戀身財，是奢摩他
障；於諸聖教不得隨欲，是毗鉢舍那
障；樂相𮦀住，於少喜足，當知俱障。由
第一故，不能造修；由第二故，𠩄修加
行不到究竟。」「世尊！於五蓋中，幾是奢
摩他障？幾是毗鉢舍那障？幾是俱障？」
「善男子！掉舉、𢙣作，是奢摩他障；惛沉、
睡眠、疑，是毗鉢舍那障；貪欲、瞋恚，當
知俱障。」「世尊！齊何名得奢摩他道圎
滿清淨？」「善男子！乃至𠩄有惛沈、睡眠
正善除遣，齊是名得奢摩他道圎滿
清淨。」「世尊！齊何名得毗鉢舍那道圎
滿清淨？」「善男子！乃至𠩄有掉舉、𢙣作
正善除遣，齊是名得毗鉢舍那道圎

    解深宻𦀰卷苐三 苐十九張 盖字号

滿清淨。」「世尊！𠰥諸菩薩於奢摩他、毗
鉢舍那現在前時，應知幾種心散動
法？」「善男子！應知五種：一者、作意散動；
二者、外心散動；三者、内心散動；四者、
相散動；五者、麁重散動。善男子！𠰥諸
菩薩捨於大乗相應作意，墮在聲聞、
獨𮗜相應諸作意中，當知是名作意
散動。𠰥於其外五種妙欲諸𮦀亂相，
𠩄有𡬶思隨煩𢙉中，及於其外𠩄縁
境中，𦂵心𣴑散，當知是名外心散動。
𠰥由惛沉及以睡眠，或由沉没，或由
愛味三摩鉢底，或由隨一三摩鉢底
諸隨煩𢙉之𠩄𭰏汙，當知是名内心
散動。𠰥依外相，於内等持𠩄行諸相，
作意思惟，名相散動。𠰥内作意為縁，
生起𠩄有諸受，由麁重身計我起𭞙，
當知是名麁重散動。」「世尊！此奢摩他、
毗鉢舍那，従初菩薩地乃至如来地，
能對治何障？」「善男子！此奢摩他、毗鉢
舍那，於初地中，對治𢙣趣煩𢙉業生
𮦀𭰏障。第二地中，對治𢕄細誤犯現
行障。第三地中，對治欲貪障。第四地
中，對治定愛及法愛障。第五地中，對治

    解深宻𦀰卷苐三 苐二十張 盖字号

生死涅槃一向背趣障。第六地中，
對治相多現行障。第七地中，對治細
相現行障。第八地中，對治於无相作
㓛用及於有相不得自在障。第九地
中，對治於一𭃄種善巧言辤不得自
在障。第十地中，對治不得圎滿法身
證得障。善男子！此奢摩他、毗鉢舍那，
於如来地，對治極𢕄細㝡極𢕄細煩
𢙉障及𠩄知障。由能永𡧱如是障故，
究竟證得无著無𥃷一𭃄智見。依於
𠩄作成滿𠩄縁，建立㝡極清淨法身。」
慈氏菩薩復白佛言：「世尊！云何菩薩
依奢摩他、毗鉢舍那勤修行故，證得
阿耨多羅三藐三菩提？」
佛告慈氏菩薩曰：「善男子！𠰥諸菩薩
已得奢摩他、毗鉢舍那，依七真如，於如
𠩄聞𠩄思法中，由勝定心，於善審
定、於善思量、於善安立真如性中，内正
思惟。彼於真如正思惟故，心於一𭃄細
相現行尚能棄捨，何況麁相？善男子！
言細相者，謂心𠩄執受相，或領納相，
或了別相，或𮦀𭰏清淨相，或内相，或
外相，或内外相，或謂我當修行一𭃄

    解深宻𦀰卷第三 苐二十一張 盖字号

利有情相，或正智相，或真如相，或苦
集滅道相，或有為相，或无為相，或
有常相，或無常相，或苦有變異性相，或
苦無變異性相，或有為異相相，或有
為同相相，或知一𭃄是一𭃄已有一𭃄
相，或補特伽羅無我相，或法無我
相。於彼現行，心能棄捨。「彼旣多住如是
行故，於時時閒，従其一𭃄繫蓋散動，
善修治心。従是已後，於七真如，有七
各別自内𠩄證通達智生，名為見道。
由得此故，名入菩薩正性離生，生如
来家，證得初地，又能受用此地勝徳。
彼於先時，由得奢摩他、毗鉢舍那故，
已得二種𠩄縁，謂有分別影像𠩄縁，
及无分別影像𠩄縁。彼於𫝆時得見
道故，更證得事邊際𠩄縁。復於後後
一𭃄地中，進修修道，即於如是三種
𠩄縁作意思惟。𨐫如有人，以其細楔
出於麁楔。如是菩薩，依此以楔出楔
方便，遣内相故，一𭃄隨順𮦀𭰏分相
皆𭜧除遣。相除遣故，麁重亦遣。永𡧱
一𭃄相麁重故，漸次於彼後後地中，
如煉金法陶煉其心。乃至證得阿耨

    解深宻𦀰卷苐三 苐二十二張 盖字号

多羅三藐三菩提，又得𠩄作成滿𠩄
縁。「善男子！如是菩薩於内止觀正修
行故，證得阿耨多羅三藐三菩提。」慈
氏菩薩復白佛言：「世尊！云何修行引
發菩薩廣大威德？」「善男子！𠰥諸菩薩
善知六𠁅，便能引發菩薩𠩄有廣大
威德：一者、善知心生；二者、善知心住；
三者、善知心出；四者、善知心增；五者、
善知心減；六者、善知方便。「云何善知
心生？謂如實知十六行心生起𭅒別，
是名善知心生。十六行心生起𭅒別
者：一者、不可𮗜知堅住器識生，謂阿
陁那識；二者、種種行相𠩄縁識生，謂
頓取一𭃄色等境界分別意識，及頓
取内外境界𮗜受，或頓於一𫝹瞬息
湏㬰，現入多定，見多佛土，見多如来，
分別意識；三者、小相𠩄縁識生，謂欲
界繫識；四者、大相𠩄縁識生，謂色界
繫識；五者、无量相𠩄縁識生，謂空、識、
无邊𠁅繫識；六者、𢕄細相𠩄縁識生，
謂无𠩄有𠁅繫識；七者、邊際相𠩄縁
識生，謂非想非非想𠁅繫識；八者、无
相識生，謂出世識及縁滅識；九者、苦

    解深宻𦀰卷苐三 苐二十三張 盖字号

俱行識生，謂地獄識；十者、𮦀受俱行
識生，謂欲行識；十一、喜俱行識生，謂
初二靜𭞐識；十二、樂俱行識生，謂第
三靜𭞐識；十三、不苦不樂俱行識生，
謂従第四靜𭞐乃至非想非非想𠁅
識；十四、𭰏汙俱行識生，謂諸煩𢙉及
隨煩𢙉相應識；十五、善俱行識生，謂
信等相應識；十六、无記俱行識生，謂
彼俱不相應識。「云何善知心住？謂如
實知了別真如。「云何善知心出？謂如
實知出二種縛：𠩄謂相縛及麁重縛。
此能善知，應令其心従如是出。「云何
善知心增？謂如實知能治相縛、麁重
縛心，彼增長時，彼積集時，亦得增長，
亦得積集，名善知增。「云何善知心減？
謂如實知彼𠩄對治相，及麁重𠩄𮦀
𭰏心，彼衰退時，彼損減時，此亦衰退，
此亦損減，名善知減。「云何善知方便？
謂如實知解脫、勝𠁅、及𫤰遍𠁅，或修
或遣。「善男子！如是菩薩，於諸菩薩廣
大威德，或已引發、或當引發、或現引發。」
慈氏菩薩復白佛言：「世尊！如世尊說：
『於無餘依涅槃界中，一𭃄諸受无餘

    解深宻𦀰卷苐三 苐二十四張 盖字号

永滅。』何等諸受於此永滅？」「善男子！以
要言之，有二種受無餘永滅。何等為
二？一者、所依麁重受；二者、彼果境界
受。𠩄依麁重受，當知有四種：一者、有
色𠩄依受；二者、無色𠩄依受；三者、果
已成滿麁重受；四者、果未成滿麁重
受。果已成滿受者，謂現在受。果未成
滿受者，謂未来因受。彼果境界受，亦
有四種：一者、依持受；二者、資具受；三
者、受用受；四者、𮨇戀受。於有餘依涅
槃界中，果未成滿受一𭃄已滅，領彼
對治明觸生受，領受共有。或復彼果
已成滿受。又二種受，一𭃄已滅。惟現
領受，明觸生受。於无餘依涅槃界中
般涅槃時，此亦永滅。是故說言於无
餘依涅槃界中，一𭃄諸受无餘永滅。」

尒時，世尊說是語已，復告慈氏菩薩
曰：「善哉，善哉！善男子！汝𫝆善能依止
圎滿㝡極清淨妙瑜伽道，請問如来。
汝於瑜伽，已得决定，㝡極善巧。吾已
為汝宣說圎滿㝡極清淨妙瑜伽道，
𠩄有一𭃄過去、未来正等𮗜者，已說、
當說皆亦如是。諸善男子、𠰥善女人，

    解深宻𦀰卷苐三 苐二十五張 盖字号

皆應依此勇猛精進，當正修學！」尒時，
世尊欲重宣此義，而說頌曰：

「於法假立瑜伽中，𠰥行放逸失大義；
依止此法及瑜伽，𠰥正修行得大𮗜。
見有𠩄得求免離，𠰥謂此見為得法，
慈氏彼去瑜伽𫟨，𨐫如大地𫤰虛空。
利生堅固而不作，悟已勤修利有情，
智者作此窮刧量，便得㝡上離𭰏喜。
𠰥人為欲而說法，彼名捨欲𮟃取欲，
愚癡得法无價寳，反更逰行而𠧒匂。
於諍諠𮦀𭟾論著，應捨發起上精進，
為度諸天及世閒，於此瑜伽汝當學！」

尒時，慈氏菩薩復白佛言：「世尊！於是
解深宻法門中，當何名此教？我當云
何奉持？」佛告慈氏菩薩曰：「善男子！此
名瑜伽了義之教，於此瑜伽了義之
教汝當奉持。」說此瑜伽了義教時，於
大㑹中，有六百千衆生，發阿耨多羅
三藐三菩提心；三百千聲聞，𫟨塵離
垢，於諸法中，得法眼淨；一百五十千
聲聞，諸漏永盡，心得解脫；七十五千
菩薩，獲得廣大瑜伽作意。

解深宻経卷第三
