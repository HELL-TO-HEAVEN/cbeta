解深宻經卷第一 盖

大唐三藏法师玄奘奉 詔譯

序品第一

如是我闻，一时，薄伽梵住㝡勝光曜，
七寳㽵嚴，放大光明，普照一切。無邊
世界，无量方𫠦，妙餝閒列，周圎無際，
其量難測，超過三界𫠦行之䖏，勝出
世閒善根𫠦起，㝡極自在，淨識為相。
如來𫠦都諸大菩薩，眾𫠦雲集，无量
天龍(藥叉、健達縛、阿素洛、揭路茶、緊捺洛、牟呼洛伽、人、非人等，常所翼從廣大)法味
喜樂𫠦持，作諸眾生一切義利，滅諸
煩𢙉，灾横緾垢，逺離眾魔，過諸㽵嚴
如來㽵嚴之𫠦依䖏，大𫝹慧行以為
𨔼路，大止妙觀以為𫠦乗，大空、無相、
無願解脫為𫠦入門，无量㓛德眾𫠦
㽵嚴，大寶花王眾𫠦建立，大宫殿中。
是薄伽梵㝡清淨覺，不二現行，趣無
相法，住於佛住，逮得一切佛平等性，
到無障䖏，不可轉法𫠦行無𥃷，其𫠦
安立不可思議，𨔼於三世平等法性，
其身𣴑布一切世界，於一切法智无
疑滯，於一切行成就大覺，於諸法智

    解深宻𦀰卷第一 第二張 盖字号

無有疑惑，凡𫠦現身不可分別，一切
菩薩正𫠦求智，得佛无二，住勝彼岸
不相閒雜。如來解脫妙智究竟，證無
中邊佛地平等，極於法界，盡虛空性
窮未來際。與無量大聲聞眾俱，一切
調順，皆是佛子，心善解脫，慧善解脫，
戒善清淨，趣求法樂；多聞、聞持，其聞
積集；善思𫠦思，善說𫠦說，善作𫠦作；
捷慧、速慧、利慧、出慧、勝決擇慧、大慧、
廣慧及无等慧，慧寶成就；具足三明，
逮得一切現法樂住；大淨福田，威儀
寂靜，無不圓滿；大忍柔和，成就無減，已善奉行
如來聖教。
復有无量菩薩摩訶薩，従種種佛土
而來集會。皆住大乗，𨔼大乗法，於諸
眾生其心平等，離諸分別及不分別
種種分別，摧伏一切眾魔怨敵，逺離
一切聲聞、獨覺𫠦有作意，廣大法味
喜樂𫠦持，超五怖畏，一向趣入不退
轉地，息一切眾生一切苦𢙉𫠦逼迫地，
而現在前。其名曰：解甚深宻意菩薩
摩訶薩、如理請問菩薩摩訶薩、廣慧菩薩摩訶薩、德
本菩薩摩訶薩、勝義生菩薩摩訶薩、法涌菩薩摩訶薩、善清

    解深宻𦀰卷第一 第三張 盖字号

淨慧菩薩摩訶薩、慈氏菩薩摩訶薩、觀自在
菩薩摩訶薩、𭦟殊室利菩薩摩訶薩，而爲上首。

解深宻𦀰勝義諦相品第二
